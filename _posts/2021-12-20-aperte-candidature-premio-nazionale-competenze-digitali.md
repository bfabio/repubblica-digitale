---
layout: post
title: "Sono aperte le candidature al primo Premio nazionale per le competenze digitali"
ref: aperte-candidature-premio-nazionale-competenze-digitali

lang: it
excerpt_separator: <!-- MORE -->
asset: <img class="w-100" src="/assets/images/posts/2021-12-20-candidature-premio-competenze-digitali.jpeg" alt="Sono aperte le candidature al primo Premio nazionale per le competenze digitali"/>

credits:
  {
    owner: "Jason Leung",
    ownerUrl: "https://unsplash.com/@ninjason",
    imgSrc: "unsplash",
    imgUrl: "https://unsplash.com/photos/Xaanw0s0pMk",
  }
categories:
  - Cultura Digitale
  - Innovazione Digitale
---

_Obiettivo dell’iniziativa è valorizzare progetti di sviluppo delle competenze digitali rivolti ai cittadini e realizzati da pubbliche amministrazioni, terzo settore e imprese._

<!-- MORE -->

Durante i lavori dell’[Assemblea di Repubblica Digitale](https://repubblicadigitale.innovazione.gov.it/assemblea-nazionale-esperienze-a-confronto/){:target="\_blank" rel="noopener noreferrer"} è stato lanciato il Premio nazionale per le competenze digitali, promosso dal Dipartimento per la trasformazione digitale della Presidenza del Consiglio dei Ministri e realizzato con il supporto di Formez PA.

Obiettivo dell’iniziativa è valorizzare progetti di sviluppo delle competenze digitali rivolti ai cittadini e realizzati da pubbliche amministrazioni, terzo settore e imprese. Verranno premiate azioni innovative che proporranno un approccio al digitale semplice e si distingueranno per l’originalità, l’efficacia e la possibilità di essere replicate in altri contesti. **Quattro sono le categorie in concorso**: Digitale per tutti, Digitale inclusivo, Digitale contro il divario di genere, Digitale nell’educazione per le scuole.

Le **candidature sono aperte dal 15 novembre al 17 gennaio 2022** e potranno essere inoltrate attraverso il [modulo online](https://partecipa.gov.it/processes/premiocompetenzedigitali/f/58/){:target="\_blank" rel="noopener noreferrer"} disponibile nello spazio dedicato al Premio sulla [piattaforma ParteciPA](https://partecipa.gov.it/processes/premiocompetenzedigitali){:target="\_blank" rel="noopener noreferrer"}. Possono essere presentate iniziative gratuite di formazione o affiancamento sulle competenze digitali rivolte ai cittadini, realizzate in presenza, online o in modalità blended a partire dal 2019, che siano già concluse o in corso. Non sono invece ammesse quelle in fase di progettazione.

Tutte le informazioni sul Premio, il regolamento e gli aggiornamenti sugli eventi in programma sono disponibili su [ParteciPA](https://partecipa.gov.it/processes/premiocompetenzedigitali){:target="\_blank" rel="noopener noreferrer"}.

[](){:target="\_blank" rel="noopener noreferrer"}
