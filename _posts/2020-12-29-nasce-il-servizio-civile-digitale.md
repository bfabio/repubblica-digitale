---
layout: post
title: "Nasce il Servizio civile digitale"
ref: nasce-il-servizio-civile-digitale
lang: it
excerpt_separator: <!-- MORE -->
asset: <img class="w-100" src="/assets/images/posts/2020-12-29-nasce-il-servizio-civile-digitale.jpg" alt="Nasce il Servizio civile digitale"/>
orig_url: [
  {
    src: "Link al sito MITD",
    url: "https://innovazione.gov.it/Nasce-Servizio-civile-digitale-Firmato-Protocollo-intesa/"
  }
]
credits: {
  owner: "Markus Spiske",
  ownerUrl: "https://unsplash.com/@markusspiske",
  imgSrc: "Unsplash",
  imgUrl: "https://unsplash.com/photos/SRNKol31s64"
}
categories:
  - Cultura Digitale
  - Innovazione Digitale
---

_Saranno almeno 1000 i volontari del Servizio civile universale a essere formati per scendere in campo nel ruolo di ‘facilitatori digitali’ e favorire l’inclusione digitale di tutti i cittadini_

<!-- MORE -->

Firmato il Protocollo d’intesa per il Servizio civile digitale tra la Ministra per l’Innovazione tecnologica e la digitalizzazione Paola Pisano e il Ministro per le Politiche giovanili e lo sport Vincenzo Spadafora. L’iniziativa è volta ad accrescere le capacità e le competenze digitali dei cittadini e favorire l’uso dei servizi pubblici digitali per promuovere il pieno godimento dei diritti di cittadinanza, per diffondere un approccio consapevole alla realtà digitale e per agevolare la collaborazione tra Pubblica amministrazione, enti e cittadini.  
Il Protocollo rientra nelle finalità del programma **Repubblica Digitale** promosso dalla Ministra Pisano per contrastare il divario digitale, anche di natura culturale, e risponde pienamente all’obiettivo principale del Servizio civile sostenuto dal Ministro Spadafora di investire sui giovani, sulla loro formazione e sul loro ruolo di cittadini attivi.  

